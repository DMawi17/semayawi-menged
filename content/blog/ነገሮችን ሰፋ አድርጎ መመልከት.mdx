---
cover: "/woman5.jpg"
title: የጥበበኞች ምላስ ይኑራችሁ
tags: ["ጥበብ", "መጽሐፍ_ቅዱስ", "ጥቅስ", "ኢዮብ", "አምላክ", "አሰተሳሰብ"]
description: አንዳንድ ግዜ ተበሳጭተን የምንናገራቸው ነገሮች ሰዎችን ሊጎዳ ይችላል። ስለዚ ቆም ብለን ማሰባችን እና ጉዳዩን ሰፋ አድርገን መመልከታችን _ጥበብኞች እንድንሆን_ እና _አንደበታችንን እንድንቆጣጠር_ ሊረዳን ይችላል።
date: 2025-11-01
published: true
---

# ነገሮችን ሰፋ አድርጎ መመልከት

አንዳንድ ግዜ ተበሳጭተን የምንናገራቸው ነገሮች ሰዎችን ሊጎዳ ይችላል። ስለዚ ቆም ብለን ማሰባችን እና ጉዳዩን ሰፋ አድርገን መመልከታችን _ጥበብኞች እንድንሆን_ እና _አንደበታችንን እንድንቆጣጠር_ ሊረዳን ይችላል።

## **ለምሳሌ የእዮብን ታሪክ እንውሰድ፡**

እዮብ የሚጎዱ ቃላትን ስለ አምላክ ተናግሮ ነበር [እዮብ 40፡2] አምላክም እዮብን _ስህተት የሚፈላልግ ሰው_ ብሎታል። እዮብ አምላክ ላይ ስህተት እየፈላለገ ነበር ምክንያቱም በእዮብ አመለካከት ፍትህ ተዛብቶ ነበር።

እዮብ የተናገራቸውን ነገር አለፍ አለፍ እያልን ስንመለከት [እዮብ 9፡15 - 18]፡

-   _15 ትክክል ብሆን እንኳ መልስ አልሰጠውም.._
-   _16 .. ስናገር ይሰማኛል የሚል እምነት የለኝም፤_
-   _17 በአውሎ ነፋስ ያደቀኛልና፤ ያለምክንያትም ቁስሌን ያበዛል።_
-   _18 ለመተንፈስ እንኳ ፋታ አይሰጠኝም፤ መራራ ነገሮችን ያጠግበኛል።_
-   \*34 እኔን መምታቱን ቢያቆም፣ ሽብርም ባይለቅብኝ፣
-   _35 ያን ጊዜ ያለፍርሃት አናግረዋለሁ..._

**_ኢዮብ የተናገረው ነገር እንደ ሰይፍ የሚወጋ፣ በአምላክ ላይ የተሰነዘረ፣ የሰላ ትችት ነው።_**
**ታድያ እዮብ አስተሳሰቡን እንዲያስተካክል እና ገንቢ የሆነ ንግግር እንዲናገር የርዳው ምንድነው?** ብለን ብንጠይቅ።

_ነገሩን ሰፋ አድርጎን መመልከቱ ነው።_ አምላክ እዮብ ነገሩን መለስ ብሊ እንዲያጤን እረድቶታል። እስቲ [ኢዮብ 38] ላይ አምላክ ያነሳቸውን ጥያቄዎች ለማሰብ እንሞክር።

_ኢዮብ እስቲ አንዳንድ ጥያቄዎችን ልጠይቅህ። እኔ እምልህ ኢዮብ ለመሆኑ ምድርን ስፈጥር አንተ የት ነበርክ? ያኔ ያየሁ አይመስለኝም። ንጋትን የሚያዘው ማነው? ደግሞስ ብርሀን የሚመጣው ከየት ነው? ይምታውቀው ነገር አል? አይመስለኝም።_

አምላክ ያደረገውን ነገር ስንመለከት፣ አምላክ ኢዮብን ጉዳዩን ሰፋ አድርጎ እንዲመለከት እረድቶታል፣ ሌሎች ነገሮችን ግምት ውስጥ እንዲያስገባ እረድቶታል። ስለዚህም [ኢዮብ 42፡3] ላይ ማስተውል እንደጎደለው በግልጽ ተናግሯል።

_6 ስለዚህ በተናገርኩት ነገር እጸጸታለሁ፤ በአፈርና በአመድ ላይ ተቀምጬም ንስሐ እገባለሁ።”_

## **ነጥቡ**

**አንድን ነገር ሰፋ አድርገን መመልከታችንን፣ ንግግራችን የሚያንጽ እንዲሆን ይረዳናል። ስለኛጉዳይ ብቻ ማሰብ የለብንም። እንዲ ማድረጋችንን ጥበበኞች እንድንሆን እና አንደበታችንን እንድንቆጣጠር ይረዳናል።**
