---
cover: "/woman2.jpg"
title: ከሐና ምን እንማራለን?
tags: ["መጽሐፍ_ቅዱስ", "ሴት", "ሐና", "አማርኛ"]
description: በጥንቷ እስራኤል ትልቅ ቦታ የነበረው የነቢዩ ሳሙኤል እናት። —[1 ሳሙ. 1:1, 2,] ፤ [4-7] ታሪኳ በ1ኛ ሳሙኤል ምዕራፍ 1 እና 2 ላይ ይገኛል።ማርያም የተወለደችው ከሌዋውያን ከእንበረም እና ከዮካብድ ቤተሰብ ነው።
date: 2024-09-13
published: true
---

## ሐና ማን ናት?

> [!QUOTE]+ 1 ሳሙ. 1 : 1, 11
> **1** በተራራማው በኤፍሬም አገር በአርማቴም መሴፋ የሚኖር ሕልቃና የተባለ አንድ ሰው ነበረ፤ እርሱም ኤፍሬማዊ ሲሆን፣ የኤያሬምኤል ልጅ፣ የኢሊዩ ልጅ፣ የቶሑ ልጅ፣ የናሲብ ልጅ፣ ነበረ። **2** እርሱም አንዲቱ ሐና፣ ሌላዪቱ ፍናና የተባሉ ሁለት ሚስቶች ነበሩት፤ ፍናና ልጆች ሲኖሯት፣ ሐና ግን ምንም ልጅ አልነበራትም። **3** ያም ሰው ሁሉን ቻይ ለሆነው ለእግዚአብሔር ለመስገድና መሥዋዕት ለመሠዋት በየዓመቱ ከሚኖርበት ከተማ ወደ ሴሎ ይወጣ ነበር። በዚያም ሁለቱ የዔሊ ልጆች አፍኒንና ፊንሐስ የእግዚአብሔር ካህናት ነበሩ። **4** ሕልቃና ወደ ሴሎ ሄዶ መሥዋዕት የሚሠዋበት ወቅት በደረሰ ጊዜ ሁሉ፣ ለሚስቱ ለፍናና እንዲሁም ለወንዶችና ለሴቶች ልጆቿ ሁሉ ከሥጋው ድርሻቸውን ይሰጣቸው ነበር። **5** ሐናን ግን ይወድዳት ስለ ነበር፣ ዕጥፍ ድርሻ ይሰጣት ነበር፤ ይሁን እንጂ እግዚአብሔር ማሕፀኗን ዘግቶት ነበር። **6** እግዚአብሔር ማሕፀኗን ስለ ዘጋም ጣውንቷ ታስቈጣት፣ ታበሳጫትም ነበር። **7** ይህም በየዓመቱ ይደጋገም ነበር፤ ሐና ወደ እግዚአብሔር ቤት በምትወጣበት ጊዜ ሁሉ፣ እስክታለቅስና መብላት እስኪያቅታት ድረስ ጣውንቷ ታበሳጫት ነበር። **8** ባሏ ሕልቃናም እርሷን፣ “ሐና ሆይ፤ ለምን ታለቅሻለሽ? ለምንስ አትበዪም? ልብሽስ ለምን ያዝናል? ከዐሥር ወንዶች ልጆች እኔ አልበልጥብሽምን?” ይላት ነበር። **9** አንድ ጊዜ በሴሎ ሳሉ ከበሉና ከጠጡ በኋላ ሐና ተነሥታ ቆመች፤ በዚያ ጊዜ ካህኑ ዔሊ በእግዚአብሔር ቤተ መቅደስ መቃን አጠገብ በወንበር ላይ ተቀምጦ ነበር። **10** ሐናም በነፍሷ ተመርራ አብዝታ በማልቀስ ወደ እግዚአብሔር ጸለየች። **11** እንዲህም ብላ ስእለት ተሳለች፤ “የሰራዊት ጌታ እግዚአብሔር ሆይ፤ የአገልጋይህን መዋረድ ተመልክተህ ብታስበኝና አገልጋይህን ሳትረሳት ወንድ ልጅ ብትሰጣት፣ በሕይወት ዘመኑ ሁሉ ለእግዚአብሔር እሰጠዋለሁ፤ ምላጭም በራሱ ላይ አይደርስም።”

-   የሕልቃና ሚስት።
-   በጥንቷ እስራኤል ትልቅ ቦታ የነበረው የነቢዩ ሳሙኤል እናት።—[1 ሳሙ. 1:1, 2,] ፤ [4-7]
-   ታሪኳ በ1ኛ ሳሙኤል ምዕራፍ 1 እና 2 ላይ ይገኛል።

## ምን አከናውናለች?

ሐና መሃን በነበረችበት ወቅት መጽናኛ ለማግኘት ወደ አምላክ ዞር ብላለች። የሐና ባል፣ ፍናና የተባለች ሌላ ሚስትም አለችው። ፍናና ልጆች አሏት፤ ሐና ግን ካገባች በኋላ ለረጅም ጊዜ ልጅ አልወለደችም። ፍናና ያለምንም አዘኔታ ትሳለቅባት ነበር፤ በዚህ ጊዜ ሐና አምላክ እንዲያጽናናት ጸልያለች። አምላክ ወንድ ልጅ ከሰጣት ልጁን በማደሪያው ድንኳን (እስራኤላውያን ለአምልኮ የሚጠቀሙበት ከቦታ ቦታ መጓጓዝ የሚችል ድንኳን) እንዲያገለግል እንደምትሰጠው በመግለጽ ስእለት ተሳለች።— [1 ሳሙ. 1፡9-11] ፤ [1 ሳሙ. 1:11]

> [!Quote]+ 1 ሳሙ. 1:27, 28
> **27** ይህን ልጅ እንዲሰጠኝ ጸለይሁ፤ እግዚአብሔርም የለመንሁትን ሰጠኝ። **28** ስለዚህ እኔም ለእግዚአብሔር እሰጠዋለሁ፤ በሕይወት ዘመኑም ሁሉ ለእግዚአብሔር የተሰጠ ይሆናል።” እርሱም በዚያ ለእግዚአብሔር ሰገደ።

> [!Quote]+ 1 ሳሙ. 2:18-21
> **18** ብላቴናው ሳሙኤል ግን ከበፍታ የተሠራ ኤፉድ ለብሶ በእግዚአብሔር ፊት ያገለግል ነበር። **19** እናቱም ከባሏ ጋር ዓመታዊ መሥዋዕት ለማቅረብ በምትሄድበት ጊዜ ሁሉ ትንሽ መደረቢያ እየሠራች ይዛለት ትሄድ ነበር። **20** ዔሊም፣ “በጸሎት ባገኘችውና ለእግዚአብሔር በሰጠችው ልጅ ምትክ እግዚአብሔር ከዚህችው ሴት ዘር ይስጥህ” እያለ ሕልቃናንና ሚስቱን ይመርቃቸው ነበር፤ ከዚያ በኋላ ወደ ቤታቸው ይመለሱ ነበር። **21** እግዚአብሔርም ሐናን ባረካት፤ ፀነሰችም፤ ሦስት ወንዶች፣ ሁለት ሴቶች ልጆችም ወለደች። ብላቴናውም ሳሙኤል በእግዚአብሔር ፊት አደገ።

አምላክ የሐናን ጸሎት ሰምቶ ወንድ ልጅ ሰጣት፤ ልጁም [[ሳሙኤል]] ተባለ። ሐና ቃሏን በመጠበቅ ገና ትንሽ ልጅ ሳለ ሳሙኤልን በማደሪያው ድንኳን እንዲያገለግል ወሰደችው። ([1 ሳሙ. 1:27, 28]) እጅጌ የሌለው ትንሽ ቀሚስ እየሠራች በየዓመቱ ለሳሙኤል ትወስድለት ነበር። ከጊዜ በኋላ አምላክ ሦስት ወንዶችና ሁለት ሴቶች ልጆች በመስጠት ሐናን ባርኳታል።—[1 ሳሙ. 2:18-21]

## ከሐና ምን እንማራለን?

1. የተፈጠረውን ነገር ግልጥልጥ አድርጋ ለባሏ _ከመናገር ተቆጠበች_።

-   ሕልቃና ሁኔታውን ለመለወጥ ምን ማድረግ ይችላል?
-   ይበልጥ ባይተዋርነት እንዲሰማት ከማድረግ በቀር የሚያስገኘው ጥቅም አይኖርም።
-   ልጆቿና አገልጋዮች ጭምር እንዲነሱባት ከማድረግ ውጭ ምንም የሚፈይደው ነገር አይኖርም።

2. ተንኮል የተሞላበት ድርጊት ሲፈጸምብህ _እግዛብሄር የፍትሕ አምላክ_ መሆኑን ማስታወስህ።

-   ይህ ክፋት በሐና ላይ ሲፈጸም አምላክ ሁሉን ነገር እንደተመለከተ በቃሉ ላይ ሰፍሯል። ይህም ቅናትና ጥላቻን ለሚያንጸባርቅ ሰው ከባድ ማስጠቀቂያን ይዟል።
-   በሌላ በኩል ደግሞ እንደ ሐና ንጹሕና ሰላማዊ የሆነ ሰው የፍትሕ አምላክ በራሱ ጊዜና በራሱ መንገድ ነገሮችን እንደሚያስተካክል ማወቁ ሊያጽናናው ይችላል። [ዘዳ. 32:4⁠]

3. ሐና ፍናና ምን እንደምታደርግ እያወቀችም _ወደ ሴሎ ለመጓዝ ፈቃደኛ ሆናለች_።

-   ይህም ሌሎች የሚፈጽሙት ተገቢ ያልሆነ ድርጊት እኛ ለአምላክ የምናቀርበውን አምልኮ እንዲነካብን መፍቀድ እንደሌለብን ያሳያል።
-   ያለንበትን አስቸጋሪ ሁኔታ ለመቋቋም የሚያስችሉንን ዝግጅቶች እንድናረግ ይረዳናል።

4. ሐና _ወዲያውኑ ወደ ማደሪያ_ ድንኳኑ በመሄድ በጸሎት በሰማይ ላለው አባቷ ልቧን አፈሰሰች።

-   ሐና ችግሯን ለመፍታት ግዜ አላጠፋችም።
-   በሰማይ ላለው አባቷ የልቧን በማፍሰስ ረጅም ጸሎት አቀረበች።
-   ከአምላክ በረከት ለማግኘት ብቻ ሳይሆን አቅሟ የፈቀደውን ሁሉ ለአምላክ ለመስጠትም ትጓጓ ነበር። [1 ሳሙ. 1:9-11]

> [!Quote]+ መዝ. 62:8
> **8** ሰዎች ሆይ፤ ሁልጊዜ በእርሱ ታመኑ፤ ልባችሁን በፊቱ አፍስሱ፤ እግዚአብሔር መጠጊያችን ነውና።

> [!Quote]+ 1 ተሰ. 5:17
> **17** ሳታቋርጡ ጸልዩ፤

> [!Quote]+ 1 ጴጥ. 5:7
> **7** እርሱ ስለ እናንተ ስለሚያስብ የሚያስጨንቃችሁን ሁሉ በእርሱ ላይ ጣሉት።

5. ጸሎትን በተመለከተ _ምን ማስታወስ እንደሚገባን_።

-   አምላክ የሚያሳስበንን ነገር በሙሉ ምንም ሳናስቀር ለእሱ በመንገር ልባችንን በፊቱ እንድናፈስ ጋብዞናል [መዝ. 62:8] ፤ [1 ተሰ. 5:17]።

> [!Quote]+ 1 ሳሙ. 1:12-14
> **12** ሐና ባለማቋረጥ ወደ እግዚአብሔር በጸለየች ጊዜ፣ ዔሊ አፏን ይመለከት ነበር። **13** እርሷም በልቧ ትጸልይ ስለ ነበር፤ ከንፈሯ ይንቀሳቀስ እንጂ ድምፅዋ አይሰማም ነበር፤ ዔሊም እንደ ሰከረች አድርጎ ቈጠራት። **14** እርሱም “ስካሩ የማይለቅሽ እስከ መቼ ድረስ ነው? የወይን ጠጅሽን ከአንቺ አስወግጂው” አላት።

6. ሐና ለዔሊ መልስ የሰጠችበት መንገድ ግሩም የእምነት ምሳሌ ተደርጎ ሊታይ ይችላል።

-   ዔሊ ምን እንዳጋጠማት ከመጠየቅ ይልቅ ቸኩሎ ሰክራለች የሚል ድምዳሜ ላይ ደረሰ።— [1 ሳሙ. 1:12-14] ሐና ግን የአንድ ሰው አለፍጽምና አምላክን ከማምለክ ወደኋላ እንድትል እንዲያደርጋት አልፈቀደችም።
-   እሱም በድርጊቱ የተጸጸተ ይመስል _“በሰላም ሂጂ፤ የእስራኤል አምላክ የለመንሺውን ይስጥሽ”_ አላት።—[1 ሳሙ. 1:15-17]

7. አፍራሽ ከሆኑ ስሜቶች ጋር በምንታገልበት ጊዜ ሐና የተወችውን ምሳሌ መከተል።

-   ከባዱን ሸክሟን ኃያል በሆነው ሰማያዊ አባቷ ጫንቃ ላይ ጣለች። [መዝ. 55:22]
-   _“መንገዷን ሄደች፤ ምግብም በላች፤ ከዚያም በኋላ በፊቷ ላይ ሐዘን አልታየም”_ ይላል። [1 ሳሙ. 1:18]
-   ኛም አንድ ነገር ሲያስጨንቀን፣ ከአቅማችን በላይ እንደሆነ ሲሰማን ወይም በሐዘን ስንዋጥ የሐናን ምሳሌ በመከተል ለአምላክ የልባችንን አውጥተን መንገራችን መልካም ነው። [መዝ. 65:2]
-   እምነት እንዲህ ካደረግን እኛም ሐዘናችን ተወግዶ ‘ከማሰብ ችሎታ ሁሉ በላይ በሆነው የአምላክ ሰላም’ እንደተተካ ሊሰማን ይችላል።—[ፊልጵ. 4:6, 7]

8. ሐና ስእለት እንደተሳለች ለሕልቃና ሳትነግረው አልቀረችም።

-   የሙሴ ሕግ አንድ ባል ሚስቱ እሱ ሳያውቅ የተሳለችውን ስእለት ሊሽረው እንደሚችል ይገልጻል። [ዘኍ. 30:10-15]
-   ወደ ቤታቸው ከማቅናታቸው በፊት በማደሪያ ድንኳኑ አብረው አምልኳቸውን አቀረቡ።

9. በረከት ስናገኝ ከየት እንዳገኘን አለመዘንጋትና ቃላችንን መጠበቅ።

-   ልጁ ሲወለድ **ሳሙኤል** ብላ ስም ያወጣችለት ሲሆን ትርጉሙ “የአምላክ ስም” ማለት ነው።
-   በቅድሚያ በአምላክ ቤት መሥዋዕት አቀረቡ፤ ከዚያም ሐና ከተወሰኑ ዓመታት በፊት የገባችውን ስእለት ለዔሊ ካስታወሱት በኋላ ሳሙኤልን አስረከቡት።
-   ሳሙኤል ካደገ በኋላ ለወላጆቹም ሆነ ለመላው እስራኤል በረከት ሆኗል።
-   አምላክ ሐናን ስለባረካት ለሕልቃና ሌሎች **አምስት** ልጆች ወለደችለት። [1 ሳሙ. 2:21]

## ተጨማሪ መረጃዎች

---

-   የሃና መዝሙር በመባል የሚታወቀው የሃና የምስጋና ጸሎት በአመስጋኝነት ጥልቀት እና በትንቢታዊ ግንዛቤዎች ተጠቅሷል [1ሳሙ. 2፡1-10]።
